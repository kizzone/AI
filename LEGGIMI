NOTA: se  state  usando ``less''  per  leggere  questo file,  usate  PageUp
      PageDown  per  spostarvi e  ``q''  per  uscire  (ESC per  uscire  dal
      prompt).

ISTRUZIONI
^^^^^^^^^^
ACCESSO AI LABORATORI: 

 - la  porta  di  ingresso  alla  palazzina DEVE  essere  sempre  chiusa  e
   bloccata,  chi la  trovasse aperta  È  TENUTO a  chiuderla e  bloccarla.
   Telefonare al diretto interessato o ai laboratori per farsi aprire.
 - viceversa le  porte dei singoli  laboratori DEVONO essere  tenute aperte
   fintantoché c'è qualcuno dentro
 - l'ultimo che  lascia un laboratorio  DEVE chiuderlo a chiave!  dopo aver
   chiuso il  laboratorio le  chiavi NON  vanno lasciate  incostudite bensì
   vanno riportate al loro posto nella cassettiera al primo piano di fianco
   al FAX
 - nella palazzina è SEVERAMENTE vietato fumare
 - al  primo  piano  è  installata   una  macchina  del  caffè  liberamente
   utilizzabile; chi sporca i muri è però tenuto alla loro ritinteggiatura!

ACCESSO AL SISTEMA INFORMATICO:

 - l'account che vi è stato fornito è assolutamente personale, quindi siete
   responsabili PENALMENTE di qualunque cosa viene fatta con detto account.
   Inoltre nel modulo  di richiestra account vi impegnate a  non rivelare a
   nessun altro la password: vedete un po' voi...
 - a tutti  viene assegnata  una HOME directory  propria, quindi  è inutile
   crearsi una sottodirectory con il proprio nome.
 - la password  che vi viene data insieme all'account  DEVE essere cambiata
   immediatamente (per farlo "telnet Aida" e poi "yppasswd").
 - l'account che vi  è stato fornito appartiene al  gruppo studenti (corsi,
   laurea o  diploma), quando entrate  in tesi  o vi laureate  segnalate il
   passaggio a federici@ce.unipr.it per l'aggiornamento dei gruppi e per la
   modifica dei diritti di stampa e risorse varie.
 - La  scadenza  dell'account è  controllabile  tramite  form presente  sul
   nostro sito web - area studenti.
 - chi lascia una stazione di lavoro  è tenuto ad uscire e lasciarla libera
   per gli altri.
 - solo la stampante piano basso (downlaser) è di libero utilizzo.
 - lo spazio  disco  è  limitato, in  caso non  sia sufficiente  rivolgersi
   rigorosamente al proprio (co)relatore.
 - l'accesso alle macchine windows  non e' centralizzato (per ora) chiedere
   al proprio (co)relatore il permesso per l'utilizzo e/o un account.
 - in   caso   si   necessiti   di   potenza   di   calcolo   è   possibile
   richiedere  un  account  al  centro di  calcolo  che  possiede  macchine
   mooolto   più  potenti   delle   nostre.  Il   modulo   lo  trovate   in
   http://www.cce.unipr.it/documentazione/richiesta.html
 - il nostro sito web è all'indirizzo: http://www.ce.unipr.it/ (buona parte
   delle pagine sono  disponibili in italiano, per  potervi accedere dovete
   impostare le  preferenze del browser  che usate in maniera  da impostare
   come prima lingua l'italiano [it]).
 - tutti gli utenti  sono caldamente invitati a crearsi  una propria pagina
   web (in public_html, guardare il file test.html come esempio).
 - la posta elettronica è accessibile via POP da mail.ce.unipr.it, guardare
   sul sito web -> area  riservata per avere maggiori dettagli.
   Il vostro  indirizzo di  posta è VOSTROLOGIN@ce.unipr.it,  posta diretta
   a  macchine  specifiche  (ad  esempio a  pippo@aida.ce.unipr.it)  non  è
   garantito  che arrivi.  Tramite il  sito web  area studenti  è possibile
   conoscere l'indirizzo e-mail delle altre persone.
   Se volete  redirigere la  posta su altro  account, dovete  modificare il
   file .procmailrc nella vostra HOME come da commenti che trovate nel file
   stesso.
   Per gli studenti la quota di spazio disco per la posta è 3 MByte, mentre
   per i tesisti è di 10 MByte


Il sistema è già parzialmente configurato, in particolare sono configurati:

X11      parzialmente, lanciare  "startx" NON  xinit o openwin,  le lettere
         accentate  si ottengono  con  l'ALT o  Tasto Win  di  destra e  la
         lettera/tasto sopra/sotto

mutt     per la posta elettronica, è già configurato

LaTeX    per scrivere  tesi, tesine etc.;  istruzioni e file di  esempio si
         possono trovare a partire dal nostro sito web area studenti.

lpr      per  stampare. NOTA:  si possono  stampare SOLO  file postscript!,
         per  i file  ASCII  usare  a2ps, per  altro  convertire SEMPRE  in
         postscript.  Ad  esempio,  se  si  desidera  stampare  da  qualche
         applicazione windows, stampare su  file selezionando una stampante
         postscript  e  quindi  trasferire  il risultato  su  una  macchina
         unix/linux e usare lpr

a2ps     per stampare file ASCII, fate attenzione alle opzioni (man a2ps)

wnb      vocabolario sinonimi/contrari inglese

xfig     per disegnare 2D

xmgrace  si chiama diversamente a seconda delle macchine, serve per grafici

gimp     per fotoritocco

man      per la documentazione

mozilla
netscape per il web e per la posta elettronica locale

ddd
xxgdb    debugger c, c++

Non  è detto  che  i programmi  sopraindicati siano  presenti  su tutte  le
macchine, e,  in generale,  su macchine  differenti sono  presenti versioni
differenti:  è comunque  sempre  possibile lanciarli  da un'altra  macchina
con  display remoto:  per fare  questo e'  necessario collegarsi  all'altra
macchina ("rlogin nomealtramacchina") e settare il display ("setenv DISPLAY
nomemacchinadovesiete:0").

Ad ognuno  viene assegnata una quota  di spazio disco oltre  alla quale non
riesce a  scrivere piu' nulla;  per controllarla "quota". Si  suggerisce di
controllare  periodicamente la  cache del  netscape con  il comando  "du -s
~/.netscape/cache"  e  ripulirla se  necessario.  Inoltre  si consiglia  di
comprimere i file più grossi e meno utilizzati (gzip -9 <nomefile>).
Negli  account piú  recenti è  stato aggiunto  l'alias ``occupazione''  che
permette il controllo dello spazio occupato directory per directory.

Tipicamente  alcune domande  (ad  esempio ``come  faccio  a stampare  dalle
macchine Windows ?'' oppure ``ma il tale  comando come si usa ?'') se fatte
direttamente a  me provocano una  immediata diminuzione dello  spazio disco
a  propria  disposizione. L'eventuale  spazio  disco  rimosso potrà  venire
ripristinato  previa  distribuzione  rituale  di  paste  al  personale  del
laboratorio ;-)

In caso di  necessità temporanee è possibile scrivere in  /tmp che comunque
tipicamente viene cancellata al boot...

Lo spegnimento  non autorizzato di  una macchina viene  sanzionato mediante
sostituzione della shell di default con la Korn shell (ksh).

Le home  degli utenti  NON sono  sotto backup,  si consiglia  di provvedere
personalmente  (a tal  proposito si  rammenta che  esistono nei  laboratori
alcune unità  ZIP e/o  nastro). Anche  le macchine  windows NON  sono sotto
backup: periodicamente i file dati vengono cancellati per fare spazio...

Nella tua HOME directory sono  inoltre state create alcune sottodirectory e
file (prima di fare modifiche pensateci bene):

Mail:        contiene la  posta elettronica gestita tramite netscape.

public:      leggibile e scrivibile da tutti  serve per scambiare file con 
             altri utenti

public_html: contiene   la   tua   pagina   web  ed   e'   accessibile   da
             http://www.ce.unipr.it/~VOSTROLOGIN che  viene automaticamente
             (giorno  per  giorno)  linkata nella  pagina  degli  studenti,
             http://www.ce.unipr.it/students. Chi vuole crearsi una propria
             pagina web deve creare un file index.html di partenza (provate
             a  vedere test.html  come  punto  di partenza).  Naturalmente,
             detto file  dovrà essere  leggibile da chiunque  (chmod ugoa+r
             index.html) e sopratutto è opportuno che non sia vuoto.

papers:      è pensata  per contenere i  file di testo, i  documenti, tesi,
             tesine etc.  (naturalmente non e' obbligatorio  usarla, giusto
             per uniformare il tutto)

bin:         è pensata per contenere i propri file batch ed eventuali  file
             eseguibili (è già nel vostro PATH)

.plan:
.project:    contengono informazioni sull'utente e  la data di assegnazione
             del login che  appaiono con "finger LOGINUTENTE@NOMEMACCHINA",
             le imprecisioni vanno segnalate a root@ce.unipr.it

.signature:  è la ``firma'' che  viene inserita  quando  si spedisce  posta 
             elettronica

.xinitrc     contiene i programmi  lanciati  all'avvio   di  X11,  dovrebbe
             funzionare su tutte le macchine (SUN, Linux, SGI...)

.cshrc:
.user-cshrc: contengono le configurazioni principali dell'account


NOTA:        per  evitare il  fastidioso  messaggio che  invita a  leggersi
             questo file cambiategli nome.

ALTRANOTA:   correzioni e/o  integrazioni  a questo  file  sono  benvenute,
             mandatele a bertozzi@ce.unipr.it

--
Massimo Bertozzi   
Dipartimento di Ingegneria dell'Informazione   Voice:      +39 0521 90 5735
Universita' di Parma, I-43100 Parma, ITALY     Fax:        +39 0521 90 5723
WWW: http://www.ce.unipr.it/people/bertozzi    E-mail: bertozzi@CE.UniPR.IT

